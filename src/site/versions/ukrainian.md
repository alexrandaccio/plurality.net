---
title: 'Плюраліті: Технологія по впровадженню колаборативного розмаїття та реалізації демократії'
githubLink:
dateStartedString: { day: '01', month: '08', year: '2022' }
translations:
{
plurality: 'Плюраліті',
subtitle: 'Технологія по впровадженню колаборативного розмаїття та реалізації демократії',
authorsLead: 'Одрі Тан та Е. Ґлен Вейл',
translatorsLead: 'Translated by:',
return: 'return',
chapters: 'chapters',
}
language: { ua: 'ukrainian', iso6392B: 'ukr', locale: 'ukrainian' }
translators: []
---

Запрошуємо до співпраці у світі _Плюраліті: Концепція колаборативного розмаїття та демократії_

Ми збираємося вирушити у захоплюючу подорож і щиро сподіваємося, що ви до нас доєднаєтеся! Протягом останнього півстоліття, всі ми разом створювали альтернативу звичайним технологічним перспективам, що зосереджені на фінансових питаннях або централізованому штучному інтелекті. Концепція “плюраліті” — як ми її називаємо, — це концепція, яка ефективно реалізує співіснування та взаємодію між представниками різних шарів соціуму, розширюючи можливості, всупереч розбіжностям. Цей твір розповідає про таку концепцію. Ми вважаємо, що плюраліті є закономірним рішенням, яке стимулює процвітання демократичних суспільств, а також має потенціал подолати численні розбіжності, притаманні сучасному світові. Ми хочемо розповісти про цю можливість, аби заохотити появу скоординованих досліджень та інших ініціатив, які врешті-решт втілять концепцію плюраліті у реальність. І саме тому потребуємо вашої допомоги.

Хоч наш план і буде змінюватись на льоту, ми зобов'язуємося втілювати цінності та ідеї цієї книги вже в способі її створення, розповсюдження та фінансування. Увесь матеріал буде вільним твором культури, і матиме найвідкритішу публічну ліцензію Creative Commons СС0, яка робитиме його суспільним надбанням.

Ми плануємо писати цю книгу публічно в структурі, схожій на git, де ми відкрито будемо просити спільноту про допомогу в редагуванні та дослідженні, і залучати тих, хто внесе вклад, щоб допомогти нам визначати пріоритети по внесенню змін і, в кінцевому рахунку, контролювати зміст книги. Ми покриємо всі фінансові зобов’язаності, необхідні для забезпечення існування цього проєкту. Для цього ми плануємо використати різні механізми, притаманні web3, як-то гранти на плюральне/квадратичне фінансування, "підписи" NFT (невзаємозамінні токени) на придбаних фізичних і цифрових копіях книги, та SALSA/Harberger NFT для доступу до Ґлена як спікера або консультанта щодо змісту.

Ми представимо ролі, що беруть участь у створенні книги, використовуючи токен Soulbound (тікер — SBT); ці ж токени стануть основним засобом управління щодо вибору контенту книги після її фізичної публікації та вирішення, як саме витратити більшість зібраних коштів. Це перетворить спільноту, яка створила книгу, на Децентралізовану Автономну Організацію (DAO). Ми будемо тісно співпрацювати з Protocol Labs (PL, розробниками протоколу децентралізованого сховища IPFS) щоб створити технологічну основу для цієї роботи та, сподіваємося, винайдемо нову модель видавництва для епохи web3.

At the same time, as pluralists, we don’t want to reach only “web3 natives”, and as such we hope to make it a beautiful physical object, widely accessible, distributed and reviewed in standard publishing and media channels. Thus, we need not just hackers and writers, but also designers, storytellers, marketers, translators, publishers and so forth to work with us. And we understand that some of these will prefer more individual entitlements over governance rights on speculative potential cash flows, possibilities we are open to negotiating with partners who share our goals and vision along other dimensions. In any case, neither Audrey nor Glen will receive any compensation nor royalties for their work on the text, to comply with legal responsibilities associated with their employment and to ensure that any revenue supports our mission and the community we hope to build.

Водночас ми як плюралісти прагнемо привернути увагу не тільки "старожилів” web3, а створити твір, що нестиме цінність широкому колу читачів, розповсюджуваний та рецензований у традиційних видавничих і медійних каналах. Аби реалізувати цю мету, нам потрібна різноманітна команда: не лише хакери та письменники, але й дизайнери, редактори, маркетологи, перекладачі, видавці та інші спеціалісти, готові працювати з нами пліч-о-пліч. Також ми розуміємо, що усі з тих, з ким ми працюємо, можуть мати свої уподобання у тому, що вони хочуть отримати у відповідь за свій внесок. Для когось найважливішим може бути підтвердження їх участі в проекті, для інший першочерговим критерієм виявиться мати змогу впливати на рішення проєкту або управляти фінансовими потоками навколо неї. Ми відкриті до обговорень подібних питань з людьми, що поділяють наші цілі та бачення. У будь-якому випадку ні Одрі ні Ґлен не отримають жодної грошової компенсації (включаючи роялті) за свою роботу над твором. Це є обов'язковим аспектом трудових зобов'язань Одрі та Ґлена, і також це гарантуватиме, що будь-який дохід буде спрямований на підтримку місії проєкту та його спільноти, що ми й сподіваємося побудувати.

Незабаром ми презентуємо публічну платформу для співнаписання книги та координації участі в проєкті, проте якщо ви вже зараз бачите, як хотіли б долучитися, будь ласка, пишіть Ґлену. Майбутнє технологій буде вшановувати та підтримувати цінності, які ми плекаємо, лише якщо ми разом будемо працювати над уявленням і розумінням цього майбутнього.

# ОГЛЯД

Технології та демократія перебувають у конфлікті: технології підсилюють авторитарний контроль та підривають демократичні інституції, в той час як демократії намагаються протистояти за допомогою обмежувального регулювання та консервативних методів у сфері державного управління. Однак, цей конфлікт не є єдиним можливим варіантом реальності, навпаки, це — той вибір, який ми зробили, інвестуючи ресурси в антидемократичні технології, як-от штучний інтелект та криптовалюти.

Натомість, деякі спільноти та громадські утворення — прикладом можуть слугувати децентралізована спільнота Ethereum, американський штат Колорадо, держава Естонія і, особливо, Тайвань, — зосередилися на технологіях, які сприяють плюралістичній колаборації, і як результат демократія та технологія там знаходяться у злагоді та процвітають.

Ця робота написана лідерами такої нової парадигми плюраліті. Вона демонструє, як будь-які технологи, політики, бізнес-лідери або активісти можуть використати концепцію плюраліті аби побудувати більш колаборативне, різноманітне та благотворче демократичне середовище.

Коли компанія Uber прийшла в Тайвань, то її поява викликала розбіжності у громадській думці, власне, як це трапилося в багатьох інших країнах. Але замість того, щоб спостерігати як суперечки в соціальних мережах ще більш підливають масла у вогонь, платформа Тайвань, розроблена одним з авторів, перебуваючи на посаді Міністра цифрової трансформації, дала можливість громадянам, що мали власну думку на цей рахунок, взяти участь в обміркованій дискусії з тисячами інших учасників про те, як слід регулювати пасажирські перевезення та сервіси таксі. Ця технологія використовувала статистичні інструменти, які зазвичай асоціюються зі штучним інтелектом, для групування думок, що дозволило кожному учаснику швидко зрозуміти точки зору своїх співгромадян як вони є та висловити власні міркування. Погляди, які здобули найбільше підтримки, вийшли на перший план та сформували згоду (консенсус), впровадження якої одночасно і дозволило проявитися перевагам нових інструментів перевезень, і захистило права працівників. Десятків спірних питань в Тайвані вирішуються цим методом прямо зараз, і наразі він швидко поширюється по всьому світу, охоплюючи уряди, кооперативи та блокчейн-спільноти.

Однак Тайвань лише частково демонструє потенціал такої технології сприймати, вшановувати та подолати соціальні відмінності задля плідної співпраці. Нові правила голосування та фінансування, що з'являються в екосистемі Ethereum, можуть трансформувати те, як відбувається управління в публічному та приватному секторі; поглибити емпатію між учасниками, що, в кінцевому рахунку, допоможе подолати бар’єри соціальної ізоляції; соціальні мережі та стрічки новин допоможуть згуртовуватися та винаходити спільні сенси, а не посилюватимуть розкол в суспільстві як це відбувається зараз. І, як видно з досвіду Тайваню, потенційні соціальні вигоди — величезні, адже це дозволило країні найефективніше на світовій арені впоратися з низкою нещодавніх криз, від пандемії Covid-19 до дезінформації та створення всеохоплюючого спільного процвітання.

В той час як лише декілька країн та екосистем вклали десятки мільйонів доларів у такі технології, левова частка світу вклала сотні мільярдів у штучний інтелект та криптовалюти, які переслідують принципово інші цілі. Штучний інтелект має на меті знизити участь людини, віддавши перевагу автоматизації процесів, централізувати владу, посилити автократію та підірвати середній клас. Спекулятивні криптовалюти, соціальні мережі що викликають залежність та утопічні "метавсесвіти" підривають природню соціальну структуру, посилюють розбіжності, сприяють поширенню “інфодемії” та збільшенню злочинності. Тож не дивно, що країни, які інвестували в ці технології, розглядають демократію і технологію як ворогів.

Але ще не пізно змінити вектор: ми можемо інвестувати ресурси в ті технології, які поважають цифрові права людини, розширючи можливості плюраліті та процвітаючи в демократичних суспільствах, тим самим перевершуючи авторитаризм і гіперкапіталізм. Ми можемо зробити свій внесок у надання кожній людині непорушне право на цифрову особистість завдяки новому поколінню технологій децентралізованої ідентифікації  децентралізованої ідентифікації (DID), що дозволять кожній людині подорожувати, здійснювати транзакції, вести бізнес і брати участь у житті демократичних спільнот, вільних від централізованого нагляду. Ми можемо реалізувати свободу об’єдання в цифровому світі за допомогою соціальних мереж і реєстрів, керованих громадою. Вони стануть місцями зборів та майданами майбутнього, будуючи мости між групами, що все більше відрізняються одна від одної.

Ми можемо захистити цифрові права власності, створивши публічні ринки та головні вулиці майбутнього за допомогою криптографічних технологій, і таким чином гарантувати безпечний і приватний обмін даними, обчислення і зберігання інформації між рівноправними учасниками, вільними від контролю монополістичних платформ. Ми можемо забезпечити право на комерційну діяльність за допомогою цифрових активів, що підтримуються урядом, зберігають приватність та сумісні на міжнародному рівні. І ми можемо дати кожному громадянину доступ до цих прав, визнавши високошвидкісний інтернет основним правом людини, а освіту з цифрової компетентності - ключовим елементом державних шкільних програм. Забезпечення цих основних цифрових прав людини робить плюраліті у цифровому світі не просто можливим, але й природнім.

В Тайвані ідеографічні ієрогліфи "цифровий" і "плюралістичний" збігаються: 數位. Досвід цієї країни та подібних екосистем показав, як ці основи, навіть у зародковій формі, сприяють процвітанню демократії. Безпечна і приватна ідентичність дозволяє громадянам брати участь у обміркованих дискусіях та досягати розумних компромісів, як у випадку з Тайванью, без страху атак тролів і ботів. Обмін приватними даними дозволяє місцевим спільнотам самостійно обмінюватися послугами (від моніторингу забруднення до карт доступності масок), не покладаючись на приватні платформи. Відкриті та надійні платежі дозволяють вигадувати креативні формати збору коштів (краудфандинг) для підтримки загальнокорисних благ без бюрократичних перепон. Однорангові системи репутації дають можливість громадянському суспільству боротися з дезінформацією, часто з використанням гумору, зберігаючи жвавість та відкритість при обміні думками.

Більше того, ці потужні інструменти стосуються не лише національних демократій: вони мають потенціал трансформувати кожну організацію, від церков до корпорацій, сприяючи більш продуктивній та динамічній співпраці. Компанії можуть розвивати внутрішнє підприємництво та міждисциплінарну інфраструктуру швидше, ніж будь-коли раніше. Приватний і суверенний обмін даними може допомагати в стриманні та лікуванні хвороб. Новий медіа-ландшафт може одночасно бути більш надійним та інклюзивним щодо ключових фактів, ніж будь-коли раніше, і в той же час надати голоси тим, хто раніше лишався поза периметром.

Плюраліті як множинність існує не лише в контексті політики та уряду, він як інтернет вийшов далеко за межі військових структур та університетів, що його колись створили. Натомість, ця нова технологічна парадигма може трансформувати на краще кожен сектор і життя кожної людини, якщо ми навчимося використовувати увесь її потенціал.

Але так само, як інтернет та інші трансформаційні технології, плюраліті буде процвітати лише настільки, наскільи ми будемо ним займатися. Інтернет починався як мережа, створена Агентством передових дослідницьких проектів Міністерства оборони США (ARPANET) для експериментів з новими розподіленими видами користувацького інтерфейсу. Проте бачення засновників ARPANET, таких як Джозеф Ліклайдер, за прикладом якого створена наша мережа, було реалізовано лише частково, оскільки вони так і не змогли залучити громадську та міжнародну підтримку та інвестиції від різних стейкхолдерів, необхідні для втілення проекту в життя.

Натомість, як і передбачав Ліклайдер, мережа здебільшого була захоплена монополістами, які стримували потенціал проекту. Сьогодні ми маємо шанс виправити цю помилку і побудувати майбутнє, в якому ці технології виражатимуть і посилюватимуть наші найвищі цінності, а не руйнуватимуть їх. Кожен активіст, митець, технолог, громадянин, політик та організація мають відігравати ключову роль у боротьбі за таке майбутнє.

* Коли ми бачимо “інтернет речей”, то давайте зробимо його інтернетом людей.
* Коли ми бачимо “віртуальну реальність”, то зробімо її доступною, спільною реальністю.
* Коли ми бачимо “машинне навчання”, то зробімо його спільним навчанням.
* Коли ми чуємо “користувацький досвід”, давайте говорити про людський досвід.
* Коли ми чуємо “сингулярність близько”, то пам'ятаймо: плюраліті-множинність вже тут.

# СТРУКТУРА КНИГИ

Нижче наведено огляд структури книги. Книга поділена на частини та глави; в кожній главі вказано приблизний обсяг сторінок і подано стислий виклад аргументів відповідної глави, кожне речення стислого викладу приблизно відповідає п’ятом сторінкам завершеної глави. Усе це — чорновий нарис, навіть його перша версія.

## 1. Передмова: Помічати множинність (5 сторінок):
Ми розпочнемо книгу поетично-духовними роздумами про присутність плюраліті на всіх і кожному рівнях реальності і про те, як може відчуватися подальше її проникнення у наше технологічне майбутнє.

## 2. Вступ: Війна між демократією та технологією (10 сторінок):
Конфлікти між технологіями та демократією, що привертають увагу заголовків, відображають наявне багатовимірне напруження між напрямками розвитку технологій та принципами демократичного суспільства. Хоча конкретні технології, що виникли з традицій штучного інтелекту та web3, мають значний потенціал, вони, по суті, є антидемократичними політичними ідеологіями, а не технологіями, що впроваджують централізацію влади та екстремальний індивідуалізм відповідно.

## 3. ПЛЮРАЛІТІ
1. Життя у світі множинності (15 сторінок): Від базового фізичного рівня квантової механіки до найвищих висот, “краса, зростання, прогрес — все випливає з об'єднання різноманіття". (Цитата з "Зоряного шляху"). Отже, все це залежить від збереження і примноження різноманітності, а також від зміцнення комунікації і співпраці, незважаючи на відмінності. Інформаційно-комунікаційні технології можуть створювати динамічний ландшафт соціальних взаємозв'язків та сприяти новим зв'язкам і організаціям, що охоплюють такі мережі.
2. Втрачений дао (15 сторінок) Ідея суспільства мереж, де індивіди та соціальні групи динамічно перетинаються між собою, бере свій початок у теоріях соціологів, економістів та філософів, таких як Генрі Джордж, Георг Зіммель та Джон Дьюї. Це бачення лягло в основу того, що стало інтернетом, але воно ніколи не було сформульоване з філософською чіткістю, що дозволило йому стати забутим і заміненим іншими філософіями, спрямованими на імітацію людського інтелекту або на звільнення індивідів від соціальних зв'язків. Ця книга має на меті відновити те втрачене бачення, показати, як воно має і може мати успіх, і накреслити шлях до його процвітання.
3. Погляд з Юйшаня (20 сторінок) Тайвань розташований на перетині континентальних плит Євразії та Америки, а також на ідеологічному перетині китайської централізованої ідеології штучного інтелекту, американської гіперкапіталістичної ідеології та європейських ідеалів, покладених в основу регуляторних держав. Так само як фізична лінія розлому підняла найвищу точку Тайваню, Юйшань, вище — так і ідеологічна напруженість підштовхнула Тайвань до розвитку плюралістичного синтезу, який дозволив йому стати найбільш технологічно розвиненою і найбільш активнодемократичною країною у світі. У цьому розділі буде надано яскравий та емоційний портрет життя в умовах цифрової демократії Тайваню з різних точок зору: міністра, громадського активіста, пересічного громадянина, який неактивний у цифровому просторі, підприємця тощо. Також буде коротко розповідатися про історію становлення цифрової демократії у Тайвані, проводячи паралелі та контрасти з обставинами в інших ліберально-демократичних країнах сьогодні.

## 4. СВОБОДА
1.  Права людини як операційна система (5 сторінок) Так само як індустріальні демократії будуються на фундаменті універсальних прав людини, цифрові демократії залежать від універсального захисту прав людини в цифровій сфері. Доступ до цих можливостей наразі обмежений і є приватним, що підриває потенціал плюраліті. Кожна глава цього розділу починається з короткого опису взаємодії, яка стане можливою завдяки реалізації цього права.
2.  Особистість (10 сторінок) Права на життя, пересування та визнання особистості є найбільш фундаментальними правами, проте системи ідентифікації, що забезпечують ці можливості онлайн, контролюються кількома пропрієтарними платформами. Децентралізовані та плюралістичні системи ідентичності, які зараз з'являються у web3 просторі, можуть забезпечити низку нових функціональних можливостей, які виводять інтернет так само далеко за межі його нинішнього стану, як і попередні способи комунікації.
3.  Утворення спілок (10 сторінок) Соціальні мережі відображають об'єднання в цифрову епоху, в той час як блокчейн забезпечує цифровий еквівалент громадських площ. Якщо їх можна буде розширити за рахунок інвестицій в інтересах суспільства, щоб збагатити репутацію і соціальні відносини, то вони мають потенціал розширити межі соціальних зв'язків далеко за сьогодення, і замінити багато функцій, які традиційно покладаються на анонімний ринковий обмін.
4.  Комерція (5 сторінок) За участі легітимних інституцій (як-от центробанки, уряди та банки) цифрові валюти можуть мати мережеву структуру, яка дозволяє використовувати одночасно переваги як суверенітету та конфіденційності, так і міжнародної інтероперабельності, звільняючи платежі від хаосу криптовалют або ж неефективних монополій, які наразі домінують у сфері платежів.
5.   Власність (10 сторінок) Наразі основні активи цифрового світу (дані, обчислення, пам'ять) створюються розподілено; відсутність відкритих стандартів для їхнього безпечного обміну сконцентрувала владу в руках кількох великих технологічних компаній. Публічні інвестиції у розробку відкритих стандартів для безпечного обміну дозволять громадянському суспільству та бізнес-групам здійснювати набагато амбітніші спільні проекти та співпрацювати більш ефективно, з вищою довірою, конфіденційністю та суверенітетом.
6.   Доступ та освіта (5 сторінок) Права людини в інтернеті стосуються лише тих, хто може отримати доступ до кіберпростору та вміє орієнтуватися в ньому. Тому високошвидкісний широкосмуговий доступ і цифрова компетентність, не лише грамотність, але освіта повинні бути універсальними правами людини.

## 5. ДЕМОКРАТІЯ
1.  Практична демократія (10 сторінок) Демократичні інститути — це інструменти, які можуть працювати на цих засадах і мають три фундаментальні компоненти: обговорення, компроміс та плюраліті. Ці інституції можуть трансформувати не лише сектор публічного управління, але й приватний сектор, демократизуючи бізнес, і залежать,у свою чергу, від таких демократизованих моделей фінансування. Кожна глава починається з нарису про те, як сьогодні технології використовуються для досягнення цифрової демократії.
2.  Обговорення (5 сторінок) Досягнення в галузі статистики (часто пов'язані зі штучним інтелектом) дозволяють здійснювати "широке прослуховування", де мільйони людей можуть почути узагальнену, концентровану суть розподілу думок своїх колег, надаючи масштабну силу демократичному обговоренню.
3.  Компроміс (5 сторінок) Досягнення в розробці механізмів (це часто асоціюються зі спільнотами web3) уможливлюють компроміс і торгівлю в таких масштабах, що дозволяють пряму демократію, яка не потрапляє в пастки тиранії більшості.
4.  Множинність (5 сторінок) Соціальні мережі дозволяють нам відстежувати соціальні розколи та поділи, і це дає нам змогу як розширювати можливості "місцевих" спільнот на самоуправління, так і активно створювати стимули для власе подолання таких розколів.
5.  Фінанси (5 сторінок) Нові форми соціальної організації, що виникають у спільноті web3, дозволяють нам вийти за межі парадигми “ринк / держава”, створюючи новий соціальний сектор, який може надавати демократичні послуги в широких масштабах.

## 6. Вплив

У більшості країн світу демократія має погану репутацію через свою нездатність вирішувати критичні глобальні проблеми. Це пов'язано з тим, що вона не встигає за розвитком технологій; коли ж вона встигає, досвід Тайваню показує, що вона може перевершити авторитарні режими. У кожному розділі буде наведено статистичні дані, що ілюструють успіх таких країн, як Тайвань та Естонія, які зробили цифрову демократію реальністю.

1. ЗМІ (5 сторінок) Дезінформацію можна стримувати, зберігаючи свободу слова; за допомогою алгоритмів — висвітлювати контент, який одного разу неочікувано отримає широкий розголос та підтримку, в тому числі завдяки активній участі груп громадянського суспільства, що вміють використовувати гумор для досягнення своїх цілей.
2. Сфера здоров'я (5 сторінок) Пандемії та інші кризи у сфері охорони здоров'я можна навчитися вчасно ідентифіковувати та реагувати на них швидко та з мінімальними економічними витратами — якщо громадянське суспільство оперативно винайде системи для ефективного розподілу дефіцитних медичних ресурсів і визначення ланцюгів передачі (наприклад, хвороб).
3. Навколишнє середовище (5 сторінок) Екологічна шкода, від локальної до глобальної, може бути швидко виявлена без втручання у приватне життя громадян, якщо вони матимуть змогу формувати горизонтальні "коаліції даних", що домовлятимуться з урядами про виконання своїх обов'язків та забезпечать їхнє виконання членами своїх громад.
4. Робочі місця (5 сторінок) Якщо цифрові технології використовувати аби краще залучити людину в робочий процес, а не для її витісення та заміни, то такі технології можуть створити кращі робочі місця, кращі за ті, які вони потенційно витіснять. Це призведе до природного процвітання та активної участі в житті суспільства.

## 7. Вперед
1.  Інституції (20 сторінок) Масштабні інвестиції, необхідні для реалізації концепції плюраліті, вимагатимуть одночасного фінансування з різних секторів та країн аби це поєднання дозволило вийти за рамки мотивів національних інтересів, конкретних прибутків або напрямків благодійностіі. Експерименти з різними спільнотами в різних географічних точках мають бути тісно пов'язані зі стандартизацією, яка має потенціал досягти міжнародного масштабу, використовуючи мережу цифрових міністрів, подібну до тієї, що існує у Тайвані. Приватний бізнес, наукові установи, благодійні організації, активісти — всі вони мають бути залучені до цієї місії, приваблені престижем і баченням майбутнього, яке змінить нас всіх завдяки сприянню розвитку відкритих стандартів. Попри свою амбітність, цей проект значною мірою розширює історію інтернету, втілену мережею дослідницьких лабораторій користувачів, створених Агентством передових досліджень проектів (ARPANET), з метою адаптації до нашого багатополярного світу.
2.  Дія (10 сторінок) Хоча успіх вимагатиме координації на найвищому рівні, кожен з нас грає свою роль у побудові імпульсу, що здійснює цю мрію. Хакери, інвестори, бізнесмени, активісти, митці та виборці — всі разом ми можемо стати частиною руху за те, щоб інструменти, які ми створили, слугували нашим цінностям, а не поневолювали їх.

_Цей текст публікується на умовах ліцензії CC0, без збереження авторських правю._